---
layout: post
title: Ebru Nereye?
date:   2017-09-25 20:00:19
excerpt: Çoğunlukla her dönem başında yaptığım gibi bu dönem de
modified: 2016-09-06
comments: true
---

Çoğunlukla her dönem başında yaptığım gibi bu dönem de oturup düşündüm. Ne esikti, ne fazlaydı, neyi yapıp neyi yapmamalıydım ve daha da önemlisi ne yapmak istiyordum gelecekten beklentilerim neydi benim? Sahi ya gerçekten ne bekliyordum. Bu yıl son sınıf olduğum için bu düşünceler fazlası ile kafamda yer ediyor şu sıra. Ne için yaşamalıyım, yaşıyorum derken soruların ardı arkası kesilmiyor. Ben de bu soruların içinden çıkamayınca işe tersten başlamaya karar verdim. Ve kendime şu soruyu sordum. Ben neleri  yapmış olarak ölmek isterdim? Ailem, arkadaşlarım, çalıştığım insanların öldüğümde arkamdan ne söylemelerini bekliyordum? Öncelikle ailemden başlamam gerekirse; onlara iyi bir evlat olmak ve benimle gurur duymalarını sağlamak istiyorum.Şuan bulunduğum yerde bu karakterde olmamın en büyük sebebi onlar. Zamanla yaşlandıklarını seyrediyorum, kendi hayatlarını bir kenara bırakıp çocukları için çalışan iki sağlam çınar görüyorum arkama bakınca. Ve nasıl onlar çocukları için emek veriyorsa ben de onlara emek vermeliyim diye düşünüyorum.

Arkadaşlarım/dostlarıma sıra gelince. Şimdiye kadar çok iyi bir arkadaş olamadım sanırım. Bunu düzeltmem gerekiyor. İnsanlardan uzaklaşmayı bırakıp arkadaşlarım ile, dostlarımla aramdaki bağları güçlendirmeliyim. Onların ruhlarına, kalplerine dokunmalıyım. İyi günlerinde daha da önemlisi bana ihtiyaçları olduğunda yanlarında bulunmalıyım.

Çalıştığım insanlar yani hayatımın büyük bir kısmını birlikte geçirdiğim insanlar ile iletişimimi yine aynı şekilde sağlam temellere oturtmalıyım. Benim onlara güvendiğim kadar onlar da bana güvenmeli. Bana bir görev verildiğinde bunu en iyi şekilde yapmalıyım. Yapmam gereken bir görev olduğunda Ebru bunu nasıl olsa bir şekilde hallederdenilmeli, öyle olmalıyım.

Ve ben öldüğümde arkamda güzel işler bırakmalıyım. Bir söz vardır ya hani adını bilen son kişi öldüğünde hiç doğmamış olacaksın diye. Bir şey üretmezsen, faydalı olmaz isen evet kesinlikle öyle olacaksın. Ama öldüğünde bir şeyler bırakmış olmak umurunda değilse işler değişir tabi. Hiç varolmamış gibi olmak da kişinin kendi tercihi. Bu konu da benim de kafam biraz karışık ama ben düşününce anlamlı bir hayat yaşamak istediğime karar verdim. Bu benim için anlamlı olur başkaları için olmaz geçmişe iz bırakırım ya da bırakamam bilmiyorum ama kendi  değer yargılarıma göre geriye dönüp baktığımda kendim ile gurur duyuyorsam, öyle yaşamış isem bu kesinlikle benim için anlamlı bir hayattır. Burada da bunu ne yapacağım sorusu aklıma ilk gelen. Öncelikle mutlu olduğum  şeyi, mutlu olduğum şekilde yapmak istiyorum. Ve beni en mutlu eden şeylerden birisi de faydalı olabilmek, üretmek, başarabilmek. Hayatıma baktığımda en kötü dönemlerimin bu saydıklarım olmadığı dönemlere rastladığını farkediyorum. Sanki bir amacım olmadığında ben de olmuyorum. Bunu kendimde yeni farkedebildim. Ve yine oturup düşündüm. Nasıl bir amacım olmalıydı? İleride ne yapmayı ne olabilmeyi hedefliyordum sahiden?

Ben güçlü,bilgili bir kadın olmak istiyorum. Öğrenmeyi, çalışmayı ciddi anlamda çok seviyorum. Hayatımda öğrenme, yeni şeyler keşfetme olmadığında mutsuz hissediyorum. Ve ben işini en iyi şekilde yapan bir yazılımcı olmak istiyorum. Yaptığım projeler insanlara fayda sağlamalı ve dünyayı daha güzel bir hale getirmeliyim. Çünkü buna gönülden inanıyorum. Bu yüzden ben de ulaşmak istediğim hedeflere bir yerden başlamayı düşünüp kendime küçük merdiven basamakları inşa etmeye karar verdim.
Önümüzdeki dönem içinde belirlediğim hedefler şöyle:

→ 30 Ocak 2018’e kadar 11 kitap bitireceğim

→ Bimediğim bir konularla ilgili en az 6 blog postu yazacağım(30 Ocak 2018)

→ Dönem içerisinde bir açık kaynak ruby/rails projesine katkıda bulanacağım.

→ Js’yi okuyup anlayacağım.

→ Bu dönem en az 3 rails projesi yapacağım(30 Ocak 2018)

→ Protel de harika işler çıkartıp mükemmel çözümler üreteceğim.

→ Yurt dışında staj yapacağım.

→ Bu dönem bütün derslerimi geçeceğim.

→ Dönem sonuna kadar ingilizce okuduğumu dinlediğimi anlayacağım. 2. dönemin sonunda ingilizce konuşup yazabileceğim.

→ Dönem sonuna kadar gerçek bir RailsGirls olacağım*

→ Güzel bir tez projesi yapacağım.

→ Bir tane gem yazacağım.

→ Hergün yeni bir şey öğreneceğim.

Yazılım dışında da kendime bir takım özel hedefler belirledim ancak bunları burada belirtemeyeceğim.
Bu hedeflerin ne kadarını gerçekleştirebilirim bilemiyorum ama elimden gelenin fazlasını yapacağıma dair kendime bir söz verdim. 30 Ocakta ne yaptım ne yapmadığım üzerine yazacağım yazıda görüşmek dileğiyle. Hoşçakal.
