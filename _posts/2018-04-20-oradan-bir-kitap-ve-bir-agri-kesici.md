---
layout: post
title: Oradan Bir Kitap ve Bir Ağrı Kesici Alabilir Miyim?
date:   2018-04-20 20:00:19
excerpt: Bir kütüphane uygulaması nasıl olmalı? Ben bugün bunu kendime sordum. Sormak zorunda kaldım daha doğrusu.
modified: 2018-04-20
comments: true
img: kutuphane.jpg
---

Bir kütüphane uygulaması nasıl olmalı? Ben bugün bunu kendime sordum. Sormak zorunda kaldım daha doğrusu. Genelde kitaplarımı kendim alıp okuyordum çünkü okulun kütüphanesinde okumak istediğim kitapları bulamıyordum. (e-kitap ya da kindel türü şeylerden çok hoşlandığım söylenemez. E kitap okumayı denedim ama sanki öyle okuyunca bir şeyler eksik kalıyor gibi hissediyorum. Bu konuda kesinlikle eski kafalıyım.) Ancak şu sıra yeni kitap alamıyorum. Ben de her seferinde sövdüğüm okulun kütüphane tarama uygulamasını açtım. Ve tabiki yine o merak ettiğim kitabı bulamadım. Zaten aradığım 10 kitabın 9'u yok. Hadi neyse olanları okuyayım diyorum ama aklıma bu sefer bir kitap adı gelmiyor. Ki uygulamaya girip baktığınızda da herhangi bir kitap önerisi, aradığım kitaba benzer kitaplar, en çok aranan kitaplar vs gibi kısımları yok. Bir uygulama cidden bu kadar düz olabilir mi bazen algılayamıyorum. Yazdığımız kodların amacı insanların hayatlarını kolaylaştırmak değil mi? Bir probleme çözüm bulmak. Ki sen koskoca bir kütüphanenin kitap tarama uygulamasısın. Ki bu uygulamaya ne kadar para bayıldıklarını tahmin dahi edemiyorum. Bu cidden çileden çıkartıyor beni. Hangi tarafın absürtlüğüne yanayım emin olamıyorum.

Okulun kütüphanesi yeni açıldı. Önceden bağımsız bir binada değildi kitaplar. Yapımı ise yıllar yıllar aldı. Şimdi siyasete girip diğer yapılan yapıların daha erken bittiği ve bunun yanlışlığı üzerine paragraflar dolusu yazacağım ama bunu bu ülkede yaşayan herkes çok net bildiği için lüzum görmüyorum. 
Kütüphane açıldığında ne kadar övdüklerini, magazinsel malzeme yaptıklarını anlatmama gerek yok sanırım. Kütüphanenin dışı o kadar güzel ki. Kitapların üzerinde birbirinden güzel sözler yazıyor. Her önünden geçerken daha çok okumalıyım diyorum kendime.

![Kütüphane]({{ site.url }}/assets/img/kutuphane2.jpg)

Ama gelin görün ki içerisindeki kitaplar bu kadar nüfusu olan bir üniversiteye o kadar yetersiz ki. Gerçi üzülerek de belirtmeliyim o kadar kitap okuyan öğrenci de yok. Ama bu olmayacağı anlamına da gelmiyor tabiki. Bu konuda bence bir şeyler yapmak gerekiyor. Ama ne yapılırsa okuma oranı artar, ne yapılırsa insanlar hayatlarını bilginin kurtaracağının farkına varır emin değilim. Emin olduğum tek bir şey var bu kitap tarama uygulamasında insan kullanımına yönelik düzeltmeler yapılması gerektiği. Yarın gidip şikayet edeceğim. Daha önce etseymişim keşke ama zararın neresinden dönülürse kardır demişler.
Bahsettiğim kitap tarama sistemine [şu adresten](http://kutuphane.karabuk.edu.tr/index.aspx) ulaşabilirsiniz.
Orada **Kitap Tarama** menüsüne tıkladığınız karşınıza [şurası](http://193.140.9.26/yordambt/yordam.php) çıkacak.

Yazıyı bitirmeden komik bir şey daha söyleyeyim. Sistemde herkesin varsayılan şifresi 1. Buna ayrı gülüyorum zaten. Saçam sapan şeyleri olmasa komik okul aslında.
